---
title: WSO
slug: document-wso
url: '../../assets/documents/wso.docx'
---

Ocenianie wewnątrzszkolne
w Szkole Muzycznej I stopnia w Bartoszycach

Postanowienia wstępne
Ocenianie wewnątrzszkolne (OW) określa sposób oceniania, klasyfikowania i promowania uczniów
oraz warunki przeprowadzania egzaminów i przesłuchań w  Szkole Muzycznej I stopnia
w Bartoszycach.

Rozdział I
Ocenianie wiadomości i umiejętności ucznia
§ 1.
    1. Ocenianie osiągnięć edukacyjnych ucznia polega na rozpoznawaniu przez nauczycieli
    poziomu i postępów w opanowaniu przez ucznia wiadomości i umiejętności w stosunku do:
    1) wymagań określonych w podstawie programowej kształcenia oraz wymagań edukacyjnych
    wynikających z realizowanych w Szkole programów nauczania,
    2) wymagań edukacyjnych wynikających z realizowanych w Szkole programów nauczania
    - w przypadku dodatkowych zajęć edukacyjnych.
    2. Ocenę wiedzy i umiejętności ucznia ustalają nauczyciele określonych przedmiotów na
    podstawie kryteriów ogólnych zawartych w § 8 oraz szczegółowych zawartych
    w Przedmiotowych Zasadach Oceniania (PZO). Przedmiotowe zasady oceniania powinny być
    spójne z OW.
§ 2.
    1. Ocena poziomu wiedzy i umiejętności ucznia ustalona zgodnie z zasadami OW nie może być
    zmieniona decyzją administracyjną.
    2. Wymagania edukacyjne dostosowuje się do indywidualnych potrzeb rozwojowych
    i edukacyjnych oraz możliwości psychofizycznych ucznia:
    1) posiadającego opinię poradni psychologiczno-pedagogicznej, w tym poradni
    specjalistycznej, o specyficznych trudnościach w uczeniu się lub inną opinię poradni
    psychologiczno-pedagogicznej, w tym poradni specjalistycznej, wskazującą na potrzebę
    takiego dostosowania - na podstawie tej opinii;
    2) nieposiadającego orzeczenia lub opinii wymienionych w pkt 1, który jest objęty pomocą
    psychologiczno-pedagogiczną w szkole artystycznej - na podstawie rozpoznania
    indywidualnych potrzeb rozwojowych i edukacyjnych oraz indywidualnych możliwości
    psychofizycznych ucznia, dokonanego przez nauczycieli i specjalistów.

§ 3.
    1. Nauczyciele do końca września informują uczniów oraz ich rodziców (opiekunów
    prawnych) o wymaganiach edukacyjnych wynikających z programu nauczania, sposobach
    sprawdzania i oceniania wiedzy i umiejętności oraz warunkach i trybie uzyskania oceny
    wyższej niż przewidywana za wyjątkiem oceny ustalonej w trybie egzaminu promocyjnego.
    2. Na początku każdego roku szkolnego dyrektor Szkoły informuje uczniów oraz ich
    rodziców, o konsekwencjach otrzymania negatywnej rocznej oceny klasyfikacyjnej
    z obowiązkowych zajęć edukacyjnych artystycznych.
    3. Nauczyciele zobowiązani są do regularnego informowania rodziców o bieżących oraz
    okresowych wynikach w nauce ich dzieci.
    4. Sposoby przekazywania rodzicom (prawnym opiekunom) informacji o bieżących postępach
    dziecka i trudnościach w nauce:
    a) wywiadówki dla rodziców uczniów poszczególnych klas (w terminie określonym w rocznym
    planie pracy Szkoły),
    b) konsultacje indywidualne z nauczycielami prowadzącymi poszczególne zajęcia edukacyjne,
    c) wpisy do zeszytu ucznia,
    d) informowanie telefoniczne a w sytuacjach szczególnie uzasadnionych przy pomocy listu
    poleconego,
    e) udostępnianie rodzicom prac ucznia i omawianie jego postępów w nauce,
    f) pisemna informacja o szczególnych osiągnięciach ucznia.

    5. Nie później niż na dwa tygodnie przed końcoworocznym posiedzeniem klasyfikacyjnej rady
    pedagogicznej nauczyciele zobowiązani są poinformować uczniów i ich rodziców (prawnych
    opiekunów) o przewidywanych ocenach klasyfikacyjnych z zajęć edukacyjnych.
    6. Nauczyciel informuje ucznia i rodziców o przewidywanym okresowym/rocznym stopniu:
    a)  niedostatecznym z dowolnego przedmiotu
    b)  dopuszczającym z przedmiotu głównego lub kształcenia słuchu na jeden miesiąc przed
    zakończeniem okresu. Informacja taka powinna być przekazana rodzicom w formie pisemnej.
    7. Nauczyciele poszczególnych przedmiotów informują nauczycieli przedmiotów głównych
    o grożącej uczniowi ocenie niedostatecznej.

§ 4.
    1. Ocenianie osiągnięć uczniów ma na celu:
    1) sprawdzenie i analizę: - bieżących postępów ucznia, - braków w wiadomościach
    i umiejętnościach uczniów, - metod pracy dydaktyczno - wychowawczej nauczyciela,
    - organizacji samodzielnej pracy uczniów,
    2) informowanie ucznia o poziomie jego osiągnięć edukacyjnych, uświadomienie braków
    w wiedzy i umiejętnościach, motywowanie do systematycznej pracy, samokontroli i samooceny,
    3) pobudzenie rozwoju umysłowego, uzdolnień i zainteresowań uczniów,
    4) rozwijanie poczucia osobistej odpowiedzialności ucznia za postępy w nauce,
    5) dostarczanie rodzicom i nauczycielom informacji o postępach, trudnościach
    i specjalnych uzdolnieniach dziecka, zobiektywizowanie oceny dziecka,
    6) porównanie osiągnięć ucznia z innymi,
    7) zdobywanie umiejętności prezentowania własnych osiągnięć,
    8) konfrontowanie osiągnięć dydaktycznych,
    9) doskonalenie metod dydaktycznych,
    10) ujednolicenie zasad i kryteriów oceniania,
    11) dostosowanie własnych wymagań do standardów programowych,
    12) okresowe (roczne) podsumowanie wiadomości i umiejętności oraz określenie stopnia
    opanowania przez ucznia materiału przewidzianego na dany okres (rok) szkolny.

§ 5.
    1. Podstawę oceny stanowi stopień i zakres realizacji wymagań zawartych w szkolnych
    zestawach programów nauczania.
    2. Oceny mogą być:
    a) bieżące, określające poziom bieżących wiadomości i umiejętności z zakresu pewnego
    wycinka określonego w programie nauczania,
    b) klasyfikacyjne - ustalone w wyniku klasyfikacji, określające poziom wiedzy
    i umiejętności z zakresu danego przedmiotu oraz postępy ucznia w nauce tego przedmiotu,
    - śródroczne i roczne, - końcowe.
    3. Dopuszcza się różnorodne formy oceniania bieżącego z przedmiotu głównego pod
    warunkiem, że wynikają one z realizowanego programu nauczania, a jego formy są znane
    uczniowi i jego rodzicom (opiekunom prawnym). Ocenianie bieżące ma charakter informacyjny
    i motywacyjny. Może przybierać formę m.in.:
    a) oceny z poszczególnych lekcji,
    b) oceny za przygotowanie utworu, lub kilku utworów, np. na zakończenie ich opracowywania
    w toku nauki,
    c) oceny za publiczne wykonanie utworu (utworów),
    d) oceny za wkład pracy w przygotowanie do lekcji.
    4. Ocenianie bieżące z chóru i zespołu instrumentalnego obejmuje przede wszystkim:
    a) sprawdziany indywidualne z partii lub głosu,
    b) sprawdziany z przygotowania zespołowego (np. granie/śpiewanie w mniejszych grupach),
    c) udział ucznia w występach,
    d) przygotowanie do zajęć.
    5. Nauczyciele przedmiotów zespołowych dokonując oceny ucznia uwzględniają kryterium
    frekwencji.
    6. Ocena frekwencji odbywa się co semestr.
    7. Nauczyciele śpiewu oraz chóru i zespołów instrumentalnych, ustalają specyficzne
    kryteria ocen klasyfikacyjnych obowiązujących na egzaminach promocyjnych i w przypadku
    ustalania oceny przez nauczyciela w oparciu o obowiązujące PZO tych przedmiotów.

§ 6.
    1. Oceny są jawne zarówno dla ucznia, jak i jego rodziców, uwidocznione w dziennikach
    lekcyjnych. Oceny roczne i końcowe zawarte są w arkuszach ocen.
    2. Nauczyciel uzasadnia uczniowi ustnie na zajęciach lekcyjnych ustalone oceny bieżące,
    śródroczne, roczne i końcowe.
    3. Na wniosek ustny ucznia lub rodzica (prawnego opiekuna) nauczyciel ustnie uzasadnia
    ustalone oceny bieżące, śródroczne, roczne i końcowe w terminach ustalonych z uczniem lub
    rodzicem (prawnym opiekunem).
    4. Na wniosek pisemny rodziców - który może dotyczyć tylko oceny klasyfikacyjnej
    - nauczyciel dokonuje uzasadnienia pisemnego.
    5. Oceny poziomu wiedzy i umiejętności ucznia powinny być dokonywane systematycznie,
    w różnych formach, w warunkach zapewniających obiektywność.
    6. Zachowanie ucznia na lekcji nie może stanowić kryterium oceny poziomu jego wiedzy
    i umiejętności  z danego przedmiotu.
    7. Oceny okresowe i roczne nie powinny być ustalane jako średnie arytmetyczne ocen
    cząstkowych.
    8. Uczeń ma prawo do poprawy oceny na wyższą jeśli wykaże się odpowiednim dla niej
    stopniem opanowania zakresu materiału będącego przedmiotem oceny z wyjątkiem oceny
    ustalanej w trybie egzaminu promocyjnego.
    9. Na wniosek ucznia lub jego rodziców (opiekunów prawnych) pisemne prace kontrolne
    ucznia są udostępniane uczniowi lub jego rodzicom.
    10. Na wniosek ucznia lub jego rodziców dokumentacja dotycząca oceniania ucznia jest
    udostępniana do wglądu uczniowi lub jego rodzicom.
    11. Nauczyciel przechowuje sprawdzone przez siebie pisemne prace kontrolne uczniów do
    końca roku szkolnego.

§ 7.
Bieżące, śródroczne, roczne, oraz końcowe oceny klasyfikacyjne z zajęć edukacyjnych, ustala
się w stopniach według następującej skali:
    1) stopień celujący - 6;
    2) stopień bardzo dobry - 5;
    3) stopień dobry - 4;
    4) stopień dostateczny - 3;
    5) stopień dopuszczający - 2;
    6) stopień niedostateczny - 1.

§ 8.
    1. Oceny cząstkowe, klasyfikacyjne: śródroczne, roczne i końcowe ustala się w stopniach
    według następującej skali i kryteriów:
    a) stopień celujący otrzymuje uczeń, który:
    - samodzielnie i sprawnie posługuje się wiedzą dla celów teoretycznych i praktycznych,
    - twórczo rozwija własne zainteresowania,
    - biegle posługuje się zdobytymi wiadomościami i umiejętnościami artystycznymi,
    - wiadomości zdobyte wiąże ze sobą w logiczny układ,
    - posługuje się poprawnie językiem i stylem, swobodnie posługuje się terminologią naukową,
    - wyczerpująco opanował program nauczania w zakresie ponadpodstawowym przyjęty przez
    nauczyciela w danej klasie ( koniec semestru lub koniec roku), właściwie rozumie
    uogólnienia związki między nimi,
    - potrafi wyjaśnić zjawiska bez ingerencji nauczyciela,
    - jest uczniem poszukującym nowej, dodatkowej wiedzy, wykorzystuje ją na zajęciach
    edukacyjnych ,oraz konkursach różnego szczebla, jest uczniem systematycznym, prace
    wykonuje terminowo i samodzielnie.
    b) stopień bardzo dobry otrzymuje uczeń, który:
    - opanował pełny zakres wiedzy i umiejętności określonych programem nauczania przyjętym
    przez nauczyciela w danej klasie,
    - sprawnie posługuje się zdobytymi wiadomościami,
    - rozwiązuje samodzielnie problemy teoretyczne i praktyczne ujęte w podstawie programowej,
    - potrafi zastosować posiadaną wiedzę i umiejętności do rozwiązywania zadań i problemów
    w nowych sytuacjach.
c) stopień dobry otrzymuje uczeń, który:
    - nie opanował w pełni wiadomości określonych programem nauczania przyjętym przez
    nauczyciela w danej klasie, ale opanował je na poziomie przekraczającym wymagania ujęte
    w podstawie programowej
    - poprawnie stosuje wiadomości, rozwiązuje / wykonuje / samodzielnie typowe zadania
    teoretyczne lub praktyczne
d) stopień dostateczny otrzymuje uczeń, który:
    - nie opanował w pełni wiadomości określonych programem nauczania przyjętym przez
    nauczyciela w danej klasie, na poziomie treści zawartych w podstawie programowej
    - rozwiązuje / wykonuje / zadania teoretyczne i praktyczne o średnim stopniu trudności.
e) stopień dopuszczający otrzymuje uczeń, który:
    - ma trudności z opanowaniem zagadnień ujętych w programie nauczania przyjętym przez
    nauczyciela w danej klasie, ale braki te nie przekreślają możliwości uzyskania przez
    ucznia podstawowej wiedzy z danego przedmiotu w ciągu dalszej nauki
    - rozwiązuje / wykonuje / zadania teoretyczne i praktyczne typowe o niewielkim stopniu
    trudności.
f) stopień niedostateczny otrzymuje uczeń, który:
    - nie opanował wiadomości i umiejętności określonych w programie nauczania przyjętym
    przez nauczyciela w danej klasie, a braki w wiadomościach i umiejętnościach
    uniemożliwiają dalsze zdobywanie wiedzy z tego zajęcia edukacyjnego,
    - nie jest w stanie rozwiązać / wykonać / zadań o niewielkim elementarnym stopniu
    trudności.
2.  Wymagania edukacyjne na poszczególne przedmioty opracowują poszczególni nauczyciele lub
    zespoły przedmiotowe nauczycieli


Rozdział II
Egzaminowanie uczniów

§ 9.
    1. Rok szkolny dzieli się na okresy, wyznaczane corocznie w zarządzeniu o organizacji
    roku szkolnego.
    2. Każdy okres kończy się wystawieniem przez nauczyciela lub komisję egzaminacyjną ocen
    okresowych uczniów z przedmiotów objętych planem nauczania.
§ 10.
    1. Rada pedagogiczna na posiedzeniu plenarnym potwierdza łączne wyniki klasyfikowania uczniów.
    2. Oceny ustalone za ostatni okres są ocenami rocznymi ucznia i stanowią podstawę jego
    promocji. W przypadkach pedagogicznie uzasadnionych nauczyciel może ustalić dwie odrębne
    oceny - za ostatni okres i roczną, odnotowując ten fakt w dzienniku lekcyjnym.

§ 11.
Zwalnianie ucznia z zajęć
    1. Dyrektor zwalnia ucznia z realizacji: chóru - na podstawie opinii  o ograniczonych
    możliwościach uczestniczenia ucznia w tych zajęciach, wydanej przez lekarza, na czas
    określony w tej opinii.
    2. Jeżeli okres zwolnienia ucznia z realizacji obowiązkowych zajęć edukacyjnych, o którym
    mowa w ust. 1, uniemożliwia ustalenie śródrocznej lub rocznej, oceny klasyfikacyjnej,
    w dokumentacji przebiegu nauczania zamiast oceny klasyfikacyjnej wpisuje się „zwolniony"
    albo „zwolniona".
    3. Dyrektor, na wniosek rodziców albo pełnoletniego ucznia, może zwolnić ucznia
    z realizacji obowiązkowych zajęć edukacyjnych artystycznych, jeżeli uczeń zrealizował te
    zajęcia w szkole artystycznej w zakresie zgodnym z podstawą programową kształcenia
    w zawodach szkolnictwa artystycznego, zwaną dalej „podstawą programową". W dokumentacji przebiegu
    nauczania wpisuje się ocenę klasyfikacyjną uzyskaną przez ucznia w klasie, w której zakończyła się
    realizacja danych zajęć edukacyjnych.
    4. Dyrektor, na wniosek pełnoletniego ucznia, może zwolnić go z realizacji obowiązkowych zajęć
    edukacyjnych artystycznych, jeżeli uczeń zrealizował w uczelni treści kształcenia odpowiadające
    treściom nauczania danych zajęć edukacyjnych określonym w podstawie programowej. W dokumentacji
    przebiegu nauczania zamiast oceny klasyfikacyjnej wpisuje się „zwolniony" albo „zwolniona".
    5. Zwolnienie ucznia z realizacji obowiązkowych zajęć edukacyjnych artystycznych, o którym mowa
    w ust. 3 i 4, następuje odpowiednio na podstawie świadectwa szkolnego promocyjnego, świadectwa
    ukończenia szkoły artystycznej, dyplomu ukończenia szkoły artystycznej, dyplomu ukończenia studiów
    wyższych, indeksu lub innego dokumentu potwierdzającego odpowiednio zrealizowanie danych zajęć
    edukacyjnych lub treści kształcenia.

Rozdział III
Egzamin promocyjny

§ 12.
    1. Z przedmiotów głównych ocenę wiedzy i umiejętności ucznia ustala się na koniec roku szkolnego,
    w formie egzaminu promocyjnego.
    2. Ocenę półroczną ustala nauczyciel na podstawie bieżących wyników w nauce.
    3. Uczniowie klas pierwszych nie przystępują do egzaminu promocyjnego. Ocenę wiedzy i umiejętności
    ucznia ustala nauczyciel prowadzący ten przedmiot.
    4. Uczniowie uczęszczający na zajęcia instrumentu dodatkowego przystępują do egzaminu promocyjnego
    na koniec roku szkolnego.
    5. Do przeprowadzenia egzaminu promocyjnego dyrektor Szkoły powołuje komisję w skład której wchodzą:
    - dyrektor, albo nauczyciel zajmujący w Szkole inne stanowisko kierownicze, jako przewodniczący,
    - nauczyciel prowadzący z uczniem dane zajęcia edukacyjne,
    - nauczyciel lub nauczyciele tych samych lub pokrewnych zajęć edukacyjnych,
    - nauczyciel współprowadzący zajęcia z zespołu instrumentalnego w przypadku współprowadzenia zajęć
    z zespołu instrumentalnego.
    6. Z egzaminu promocyjnego sporządza się protokół zawierający w szczególności:
    1) nazwę zajęć edukacyjnych, z których był przeprowadzony egzamin,
    2) imiona i nazwiska osób wchodzących w skład komisji,
    3) termin egzaminu,
    4) imię i nazwisko ucznia,
    5) zadania egzaminacyjne lub program artystyczny wykonany podczas egzaminu,
    6) ustaloną ocenę klasyfikacyjną.
    7. Protokół podpisują osoby wchodzące w skład komisji. Protokół stanowi załącznik do arkusza ocen ucznia.
    8. Termin egzaminu promocyjnego wyznacza dyrektor Szkoły w porozumieniu z Radą Pedagogiczną.

§ 12a.
Procedura ustalania oceny z egzaminu promocyjnego
    1. Ocena na egzaminie promocyjnym ustalana jest w trybie jawnym.
    2. Ocena ucznia oraz jakości artystycznej wykonanego przez niego programu dokonywana jest w oparciu
    o kryteria określone w OW, PZO oraz wymagania edukacyjne zawarte w szkolnym zestawie programów nauczania.
    3. Po wykonaniu programu przez ucznia nauczyciel przedmiotu głównego przedstawia pozostałym członkom
    komisji informację na temat postępów edukacyjnych swojego ucznia.
4. Ocenę z egzaminu promocyjnego i egzaminu końcowego ustala się w stopniach według skali, o której mowa
    w § 7, na podstawie liczby punktów uzyskanych przez ucznia z egzaminu według następującej skali:
    1) Stopień celujący - 25 punktów
    2) Stopień bardzo dobry - od 21 do 24 punktów
    3) Stopień dobry - od 16 do 20 punktów
    4) Stopień dostateczny - od 13 do 15 punktów
    5) Stopień dopuszczający - od 11 do 12 punktów
    6) Stopień niedostateczny - od 0 do 10 punktów
5.Ocenę z egzaminu promocyjnego proponuje i uzasadnia nauczyciel prowadzący z uczniem dane zajęcia
edukacyjne. Każda z osób wchodzących w skład komisji ocenia ucznia, przyznając mu punkty według skali,
o której mowa w ust. 4. Liczbę punktów uzyskanych przez ucznia z egzaminu ustala się jako średnią
arytmetyczną punktów przyznanych przez poszczególne osoby wchodzące w skład komisji i zaokrągla się do
pełnych punktów w ten sposób, że ułamkowe części punktów wynoszące mniej niż 0,5 punktu pomija się,
a ułamkowe części punktów wynoszące 0,5 punktu i więcej podwyższa się do pełnych punktów.
6. Wszyscy członkowie komisji egzaminacyjnej dokonując oceny jakości artystycznej wykonania uzasadniają
ustnie swoją ocenę, formułują wnioski i spostrzeżenia odnoszące się do wykonanego przez ucznia programu,
jak też dalszej pracy nauczyciela z danym dzieckiem.
7. Informację o ocenie z egzaminu promocyjnego przekazuje uczniowi nauczyciel przedmiotu głównego
w indywidualnej rozmowie po zakończeniu egzaminu. Podaje wraz z ustnym uzasadnieniem uzyskaną ocenę w postaci
stopnia. Nauczyciel nie podaje cząstkowych ocen wystawionych przez poszczególnych nauczycieli.
8. Nadzór nad prawidłowym przebiegiem egzaminu sprawuje przewodniczący komisji – przypomina członkom komisji
przed egzaminem o ustalonych zasadach i kryteriach oceniania, czuwa nad stroną formalną oraz merytoryczną
egzaminu (np. zgodność programu wykonywanego przez ucznia z wymaganiami określonymi w programie nauczania),
udziela głosu poszczególnym członkom komisji, ocenia jakość artystyczną programu oraz ustala w oparciu o
wystawione przez wszystkich oceny – końcową ocenę z egzaminu promocyjnego.
9. Wszyscy członkowie komisji egzaminacyjnej mają obowiązek zachować tajemnicę co do przebiegu procesu
oceniania.
10. W trakcie przeprowadzania egzaminu nie mogą być obecni obserwatorzy nie będący członkami komisji
egzaminacyjnej.
11. Przy ustalaniu oceny z egzaminu promocyjnego uwzględnia się jakość wykonania artystycznego oraz wysiłek
wkładany przez ucznia w wywiązywanie się z obowiązków wynikających ze specyfiki zajęć edukacyjnych
artystycznych.
12. W przypadku usprawiedliwionej nieobecności ucznia na egzaminie promocyjnym dyrektor Szkoły wyznacza nowy
termin nie później niż do końca danego roku szkolnego.
13. W przypadkach losowych lub zdrowotnych rada pedagogiczna może podjąć decyzję o zwolnieniu ucznia z
egzaminu promocyjnego. W takim przypadku roczną ocenę klasyfikacyjną ustala nauczyciel prowadzący dane
zajęcia edukacyjne artystyczne.

Rozdział IV
Egzamin sprawdzający

§ 13.
    1. Uczeń ma prawo do składania egzaminu sprawdzającego jeżeli ustalona przez nauczyciela ocena okresowa
    (roczna) jest jego zdaniem – dotyczy ucznia pełnoletniego lub zdaniem jego rodziców zaniżona.
    2. Prawo do egzaminu sprawdzającego nie przysługuje uczniowi z niedostatecznymi okresowymi (rocznymi)
    z dwóch i więcej przedmiotów nauczania.
    3. Nie podlega weryfikacji w trybie egzaminu sprawdzającego ocena uzyskana przez ucznia z praktycznych
    przedmiotów artystyczno - zawodowych.

§ 14.
    1. Egzamin sprawdzający przeprowadza się na prośbę ucznia – dotyczy ucznia pełnoletniego, rodziców ucznia
    – dotyczy ucznia niepełnoletniego lub nauczyciela przedmiotu głównego, zgłoszoną do dyrektora Szkoły
    przed posiedzeniem klasyfikacyjnym rady pedagogicznej. Dla przeprowadzenia egzaminu sprawdzającego
    dyrektor Szkoły powołuje trzyosobową komisję w następującym składzie:
    - dyrektor szkoły - jako przewodniczący, albo nauczyciel zajmujący w Szkole inne stanowisko kierownicze,
    jako przewodniczący,
    - nauczyciel danego przedmiotu jako egzaminator,
    - nauczyciel tego samego przedmiotu lub pokrewnego - jako członek komisji.
    2. Nauczyciel przedmiotu, z którego przeprowadza się egzamin sprawdzający, może być zwolniony na własną
    prośbę od udziału w pracy komisji egzaminacyjnej. Wówczas, a także w innych szczególnie uzasadnionych
    wypadkach, na egzaminatora można powołać innego nauczyciela tego przedmiotu z tej lub innej szkoły.
    3. Za zgodą dyrektora Szkoły, wyrażoną na wniosek egzaminatora lub rodziców ucznia w egzaminie
    sprawdzającym mogą uczestniczyć, bez prawa głosu, przedstawiciel Rady Rodziców oraz inny nauczyciel
    (np. doradca metodyczny).

§ 15.
Na podstawie przeprowadzonego egzaminu komisja ustala ocenę ucznia z danego przedmiotu. W przypadku różnicy
zdań sprawę oceny rozstrzyga się przez głosowanie.

§ 16.
Ocena wiedzy i umiejętności ucznia, ustalona na podstawie egzaminu sprawdzającego, może być zmieniona jedynie
poprzez powtórny egzamin sprawdzający, wyznaczony przez organ sprawujący nadzór pedagogiczny.

§ 17.
Pytania (ćwiczenia egzaminacyjne) proponuje egzaminator, zatwierdza przewodniczący komisji. Stopień trudności
pytań (ćwiczeń) powinien odpowiadać kryteriom oceny, o którą ubiega się dany uczeń.

§ 18.
    1. Z przeprowadzonego egzaminu sprawdzającego sporządza się protokół odnotowując skład komisji, datę
    egzaminu, pytania egzaminacyjne oraz ocenę ustaloną w jego wyniku.
    2. Prace pisemne ucznia przechowuje się do końca następnego roku szkolnego.

Rozdział V.
Okresowe klasyfikowanie uczniów, egzamin klasyfikacyjny

§ 19.
    1. Uczeń podlega klasyfikacji:
    1) śródrocznej i rocznej,
    2) końcowej.
    2. Klasyfikacja śródroczna polega na okresowym podsumowaniu osiągnięć edukacyjnych ucznia z zajęć
    edukacyjnych określonych w szkolnym planie nauczania oraz ustaleniu śródrocznych ocen klasyfikacyjnych
    z tych zajęć. Klasyfikację śródroczną przeprowadza się co najmniej raz w ciągu roku szkolnego.
    3. Klasyfikacja roczna polega na podsumowaniu osiągnięć edukacyjnych ucznia z zajęć edukacyjnych
    określonych w szkolnym planie nauczania w danym roku szkolnym oraz ustaleniu rocznych ocen
    klasyfikacyjnych z zajęć edukacyjnych.
    4. Na klasyfikację końcową składają się:
    1) roczne oceny klasyfikacyjne z zajęć edukacyjnych, ustalone odpowiednio w klasie programowo najwyższej,
    2) roczne oceny klasyfikacyjne z zajęć edukacyjnych, których realizacja zakończyła się odpowiednio
    w klasach programowo niższych.
    5. Klasyfikację końcową przeprowadza się w klasie programowo najwyższej.
    6. Klasyfikowanie uczniów obejmuje:
    - zapoznanie się z ocenami ustalonymi przez nauczycieli oraz w wyniku egzaminu promocyjnego,
    - ustalenie listy uczniów nie ocenionych za dany okres ze wszystkich lub niektórych przedmiotów
    nauczania,
    - podjęcie decyzji w sprawie przeprowadzenia egzaminów klasyfikacyjnych oraz wyznaczenie terminów tych
    egzaminów,
    - powołanie komisji dla przeprowadzenia egzaminów sprawdzających i ustalenie terminów tych egzaminów,
    - zapoznanie się z wynikami przeprowadzonych egzaminów,
    - opiniowanie wniosków o zezwolenie na indywidualny program lub tok nauki.
    7. Oceny klasyfikacyjne śródroczne (kończące I semestr nauki) ustala nauczyciel prowadzący poszczególne
    zajęcia edukacyjne.
    8. Oceny klasyfikacyjne śródroczne z instrumentu głównego ustala nauczyciel przedmiotu głównego
    po komisyjnym przesłuchaniu ucznia z uwzględnieniem opinii członków komisji.
    9. Oceny klasyfikacyjne śródroczne z pozostałych przedmiotów ustalają nauczyciele wg form i kryteriów
    zawartych w PSO.
    10. Ocenę klasyfikacyjną roczną ustala nauczyciel prowadzący poszczególne zajęcia edukacyjne, z wyjątkiem
    ocen ustalanych przez komisje egzaminacyjne.
    11. Klasyfikacje uczniów przeprowadza się w terminie określonym rocznym planie pracy Szkoły.

§ 20.
Uczeń jest klasyfikowany jeżeli został oceniony ze wszystkich przedmiotów obowiązkowych

§ 21.
    1. Uczeń nie jest klasyfikowany z jednego, kilku lub wszystkich przedmiotów nauczania, jeżeli z powodu
    ciągłej lub bardzo częstej nieobecności na zajęciach lekcyjnych nie ma podstaw do ustalenia jednej lub
    wszystkich ocen okresowych (rocznych).
    2. Uczeń nieklasyfikowany z powodu co najmniej dwumiesięcznej, nieprzerwanej, usprawiedliwionej
    nieobecności na zajęciach edukacyjnych zdaje egzamin klasyfikacyjny z materiału programowego
    zrealizowanego w danym okresie.
    3. Uczeń może nie być klasyfikowany z jednego, kilku albo wszystkich zajęć edukacyjnych, jeżeli brak jest
    podstaw do ustalenia śródrocznej lub rocznej oceny klasyfikacyjnej z powodu nieobecności ucznia na tych
    zajęciach przekraczającej połowę czasu przeznaczonego na te zajęcia odpowiednio w okresie lub semestrze,
    za który przeprowadzana jest klasyfikacja.
    4. Uczeń nieklasyfikowany z powodu usprawiedliwionej nieobecności na zajęciach edukacyjnych zdaje egzamin
    klasyfikacyjny z materiału programowego zrealizowanego w danym okresie.
    5. Na prośbę ucznia nieklasyfikowanego z powodu nieobecności nieusprawiedliwionej lub na prośbę jego
    rodziców (prawnych opiekunów) rada pedagogiczna może wyrazić zgodę na egzamin klasyfikacyjny.
    6. Termin egzaminu klasyfikacyjnego wyznacza dyrektor Szkoły, nie później niż w dniu poprzedzającym dzień
    zakończenia rocznych zajęć dydaktycznych (wg zarządzenia).
    7. Dla ucznia, który z udokumentowanych przyczyn nie mógł przystąpić do egzaminu klasyfikacyjnego
    w wyznaczonym terminie, może być wyznaczony nowy termin nie później jednak niż przed rozpoczęciem nowego
    roku szkolnego.
    8. Egzamin klasyfikacyjny przeprowadza komisja, w której skład wchodzą:
    1) dyrektor Szkoły albo nauczyciel zajmujący w szkole artystycznej inne stanowisko kierownicze - jako
    przewodniczący komisji,
    2) nauczyciel prowadzący z uczniem dane zajęcia edukacyjne,
    3) nauczyciel współprowadzący zajęcia z zespołu instrumentalnego w przypadku współprowadzenia zajęć
    z zespołu instrumentalnego,
    4) nauczyciel lub nauczyciele tych samych lub pokrewnych zajęć edukacyjnych.
    9. Z egzaminu klasyfikacyjnego sporządza się protokół zawierający w szczególności:
    a) termin egzaminu oraz nazwę zajęć edukacyjnych, z których był przeprowadzony egzamin,
    b) imiona i nazwiska osób wchodzących w skład komisji,
    c) imię i nazwisko ucznia,
    d) zadania egzaminacyjne lub program artystyczny wykonany podczas egzaminu,
    e) ustaloną ocenę klasyfikacyjną.
    10. Protokół podpisują osoby wchodzące w skład komisji. Do protokołu dołącza się pisemne prace ucznia.
    Protokół stanowi załącznik do arkusza ocen ucznia.

§ 22.
Egzamin klasyfikacyjny wyznacza się także uczniowi realizującemu na podstawie odrębnych przepisów
indywidualny tok nauki.

§ 23.
    1. Egzamin klasyfikacyjny powinien być przeprowadzony w terminie uzgodnionym z uczniem i jego rodzicami.
    2. W arkuszu ocen ucznia wpisuje się datę egzaminu klasyfikacyjnego oraz ocenę ustaloną w wyniku tego
    egzaminu.
    3. Od oceny ustalonej w wyniku egzaminu klasyfikacyjnego przysługuje odwołanie w trybie i na zasadach
    określonych dla egzaminu sprawdzającego.
    4. W przypadku nieklasyfikowania ucznia z zajęć edukacyjnych w dokumentacji przebiegu nauczania zamiast
    oceny klasyfikacyjnej wpisuje się „nieklasyfikowany" albo „nieklasyfikowana".
    5. Uczeń lub jego rodzice (prawni opiekunowie) mogą zgłosić zastrzeżenia do dyrektora Szkoły, jeżeli
    uznają, że końcoworoczna ocena klasyfikacyjna z zajęć edukacyjnych została ustalona niezgodnie
    z przepisami prawa dotyczącymi trybu ustalania tej oceny. Zastrzeżenia zgłasza się , nie później niż
    w terminie 2 dni roboczych od dnia zakończenia rocznych zajęć.
    6. W przypadku stwierdzenia, że roczna ocena klasyfikacyjna z zajęć zostały ustalone niezgodnie
    z przepisami dotyczącymi trybu ustalania tych ocen, dyrektor Szkoły powołuje komisję, która przeprowadza
    sprawdzian wiadomości i umiejętności ucznia oraz ustala roczną ocenę klasyfikacyjną z danych zajęć
    edukacyjnych.
    7. Ustalona przez komisję, o której mowa w ust. 6, roczna ocena klasyfikacyjna z zajęć edukacyjnych nie
    może być niższa od ustalonej wcześniej oceny.
    8. Ocena ustalona przez komisję jest ostateczna, z wyjątkiem negatywnej rocznej oceny klasyfikacyjnej
    z zajęć edukacyjnych, która może być zmieniona w wyniku egzaminu poprawkowego.
    9. Komisję o której mowa w ust. 6 dyrektor Szkoły powołuje komisję w skład której wchodzą:
    1) dyrektor, albo nauczyciel zajmujący w Szkole inne stanowisko kierownicze, jako przewodniczący,
    2) nauczyciel prowadzący z uczniem dane zajęcia edukacyjne,
    3) nauczyciel lub nauczyciele tych samych lub pokrewnych zajęć edukacyjnych,
    4) nauczyciel współprowadzący zajęcia z zespołu instrumentalnego w przypadku współprowadzenia zajęć
    z zespołu instrumentalnego.
    10. Nauczyciel może być zwolniony z udziału w pracy komisji, o której mowa w ust. 6 na własną prośbę
    lub w innych uzasadnionych przypadkach. W takim przypadku dyrektor Szkoły powołuje w skład komisji innego
    nauczyciela tych samych zajęć edukacyjnych, z tym że powołanie nauczyciela zatrudnionego w innej szkole
    artystycznej następuje w porozumieniu z dyrektorem tej szkoły.
    11. Sprawdzian wiadomości i umiejętności ucznia, o którym mowa w ust. 6, z zajęć edukacyjnych
    artystycznych przeprowadza się w formie pisemnej, ustnej, praktycznej lub mieszanej. Formę sprawdzianu
    ustala dyrektor Szkoły.
    12. Sprawdzian wiadomości i umiejętności ucznia przeprowadza się nie później niż w terminie 5 dni od dnia
    zgłoszenia zastrzeżeń, o których mowa w ust. 5. Termin sprawdzianu uzgadnia się z rodzicami albo
    pełnoletnim uczniem.
    13. Ze sprawdzianu wiadomości i umiejętności ucznia sporządza się protokół zawierający w szczególności:
    1) nazwę zajęć edukacyjnych, z których był przeprowadzony sprawdzian,
    2) imiona i nazwiska osób wchodzących w skład komisji,
    3) termin sprawdzianu,
    4) imię i nazwisko ucznia,
    5) zadania sprawdzające lub program artystyczny wykonany podczas sprawdzianu,
    6) ustaloną ocenę klasyfikacyjną.
    14. Do protokołu, o którym mowa w ust. 13, dołącza się pisemne prace ucznia.
    15. Protokół, o którym mowa w ust. 13, podpisują osoby wchodzące w skład komisji. Protokoły stanowią
    załączniki do arkusza ocen ucznia.
    16. Uczeń, który z przyczyn usprawiedliwionych nie przystąpił do sprawdzianu, o którym mowa w ust. 6,
    w wyznaczonym terminie, może przystąpić do niego w dodatkowym terminie wyznaczonym przez dyrektora Szkoły
    w uzgodnieniu z uczniem i jego rodzicami.
    17. Przepisy ust. 5-9, stosuje się odpowiednio w przypadku rocznej oceny klasyfikacyjnej z zajęć
    edukacyjnych ustalonej w wyniku egzaminu poprawkowego, z tym że termin do zgłoszenia zastrzeżeń wynosi 5
    dni roboczych od dnia przeprowadzenia egzaminu poprawkowego. W tym przypadku ocena ustalona przez
    komisję, o której mowa w ust. 6, jest ostateczna.

Rozdział VI
Promowanie uczniów, egzamin poprawkowy

§ 24.
Promowanie polega na potwierdzeniu przez radę pedagogiczną wyników rocznej klasyfikacji uczniów i obejmuje:
    a) podjęcie uchwał o promowaniu uczniów lub ukończeniu szkoły,
    b) podjęcie uchwał o promowaniu uczniów poza normalnym trybem, o którym mowa w § 31,
    c) ustalenie egzaminu poprawkowego.
    d) podjęcie decyzji o wyróżnieniu i odznaczeniu uczniów (nagrody),

§ 25.
    1. Uczeń otrzymuje promocję do klasy programowo wyższej, jeżeli ze wszystkich obowiązkowych zajęć
    edukacyjnych otrzymał klasyfikacyjną ocenę roczną wyższą od stopnia niedostatecznego z zastrzeżeniem ust. 2.
    2. Uczeń otrzymuje promocję do klasy programowo wyższej, jeżeli otrzymał co najmniej dostateczne roczne
    oceny klasyfikacyjne z przedmiotu głównego i z kształcenia słuchu.

§ 26.
Ustalona przez nauczyciela niedostateczna ocena klasyfikacyjna roczna lub końcowa a dopuszczająca w przypadku
kształcenia słuchu może być zmieniona tylko w wyniku egzaminu poprawkowego z zastrzeżeniem § 23 ust. 6.
§ 27.
Ocena klasyfikacyjna roczna ustalona przez komisję w trybie egzaminu promocyjnego nie może być zmieniona
z zastrzeżeniem § 23 ust. 6.

§ 28.
    1. Uczeń, który w wyniku klasyfikacji rocznej otrzymał negatywną ocenę klasyfikacyjną, z jednego albo
    dwóch obowiązkowych zajęć edukacyjnych, może przystąpić do egzaminu poprawkowego z tych zajęć.
    2. Uczeń nie może być dopuszczony do egzaminu poprawkowego jeżeli ocena została ustalona w wyniku egzaminu.
    3. Decyzję o dopuszczeniu do egzaminu poprawkowego podejmuje rada pedagogiczna na wniosek ucznia lub jego rodziców.
    4. Termin egzaminu poprawkowego wyznacza dyrektor Szkoły do dnia zakończenia rocznych zajęć dydaktycznych.
    5. Egzamin poprawkowy przeprowadza komisja, powołana przez dyrektora Szkoły, do końca danego roku szkolnego.
    6. Do przeprowadzenia egzaminu poprawkowego dyrektor Szkoły powołuje komisję w skład której wchodzą:
    a) dyrektor, albo nauczyciel zajmujący w Szkole inne stanowisko kierownicze, jako przewodniczący,
    b) nauczyciel prowadzący z uczniem dane zajęcia edukacyjne,
    c) nauczyciel lub nauczyciele tych samych lub pokrewnych zajęć edukacyjnych,
    d) nauczyciel współprowadzący zajęcia z zespołu instrumentalnego w przypadku współprowadzenia zajęć
    z zespołu instrumentalnego.
    7. Uczeń, który z przyczyn usprawiedliwionych nie przystąpił do egzaminu poprawkowego w wyznaczonym
    terminie, może przystąpić do niego w dodatkowym terminie wyznaczonym przez dyrektora  nie później niż do
    końca września.
    8. Z przeprowadzonego egzaminu poprawkowego sporządza się protokół zawierający:
    a) skład komisji,
    b) termin egzaminu,
    c) pytania egzaminacyjne,
    d) wynik egzaminu,
    e) ocenę ustaloną przez komisję,
    f) protokół kończy stwierdzenie uogólniające: „Decyzją komisji egzaminacyjnej uczeń zdał egzamin
    poprawkowy/uczennica zdała egzamin poprawkowy".
    9. Do protokołu załącza się pisemne prace ucznia i zwięzłą informację o ustnych odpowiedziach. Protokół
    stanowi załącznik do arkusza ocen ucznia.
    10. Egzamin poprawkowy z zajęć edukacyjnych artystycznych przeprowadza się w formie pisemnej, ustnej,
    praktycznej lub mieszanej. Formę egzaminu poprawkowego ustala dyrektor Szkoły.
    11. Nauczyciel może być zwolniony z udziału w pracy komisji o której mowa w ust. 5 na własną prośbę lub
    w innych uzasadnionych przypadkach. W takim przypadku dyrektor Szkoły powołuje w skład komisji innego
    nauczyciela tych samych zajęć edukacyjnych, z tym że powołanie nauczyciela zatrudnionego w innej szkole
    artystycznej następuje w porozumieniu z dyrektorem tej szkoły. Roczna, ocena klasyfikacyjna ustalona
    w wyniku egzaminu poprawkowego jest ostateczna, z zastrzeżeniem § 23 ust. 5
    12.  W stosunku do ucznia, który w wyniku egzaminu poprawkowego otrzyma ocenę niedostateczną rada
    pedagogiczna podejmuje decyzję zgodnie z § 30 regulaminu.
§ 30.
    1. Uczeń, który nie uzyskał promocji (nie ukończył szkoły), podlega skreśleniu z listy uczniów, chyba,
    że rada pedagogiczna wyrazi zgodę na powtarzanie klasy.
    2. Rada pedagogiczna może wyrazić zgodę na powtarzanie przez ucznia klasy, na wniosek rodziców albo
    pełnoletniego ucznia.
    3. Wniosek wraz z uzasadnieniem składa się na piśmie nie później niż na 7 dni przed dniem zakończenia
    rocznych zajęć dydaktyczno-wychowawczych.
    4. Rada pedagogiczna rozpatruje wniosek nie później niż w dniu zakończenia rocznych zajęć
    dydaktyczno-wychowawczych.
    5. Dyrektor Szkoły niezwłocznie informuje na piśmie rodziców albo pełnoletniego ucznia o wyrażeniu przez
    radę pedagogiczną zgody na powtarzanie przez ucznia klasy albo niewyrażeniu takiej zgody wraz z podaniem 
    rzyczyny.
    6. W ciągu całego cyklu kształcenia w danej szkole uczeń może powtarzać klasę tylko jeden raz.

Rozdział VII
Promowanie poza normalnym trybem

§ 31.
    1. Uczeń uzyskujący oceny celujące i bardzo dobre z przedmiotu głównego lub osiągnięcia wskazujące na
    wybitne uzdolnienia artystyczne oraz oceny co najmniej dostateczne z innych przedmiotów może być
    promowany do klasy programowo wyższej poza normalnym trybem również w ciągu roku szkolnego, jeżeli jego
    rozwój psychiczny i fizyczny oraz zasób wiedzy odpowiada wymaganiom klasy, do której ma być promowany.
    2. Wniosek o promowanie poza normalnym trybem może być złożony przez rodziców, nauczyciela przedmiotu
    głównego, kierowników sekcji lub instytucję opiekującą się młodzieżą uzdolnioną, po uzgodnieniu
    z zainteresowanym uczniem.
    3. Promowanie poza normalnym trybem odnotowuje się w arkuszu ocen przez zamieszczenie klauzuli
    „Uchwałą Rady Pedagogicznej z dnia……. promowany poza normalnym trybem do klasy ….".
    4. Rada pedagogiczna, na wniosek rodziców albo pełnoletniego ucznia, może wyrazić zgodę na realizowanie
    przez ucznia obowiązkowych zajęć edukacyjnych, określonych dla danej klasy w szkolnym planie nauczania,
    w ciągu dwóch kolejnych lat w łącznym wymiarze godzin nieprzekraczającym wymiaru godzin przewidzianego
    dla tej klasy, biorąc pod uwagę dotychczasowe osiągnięcia ucznia.
    5. Wniosek wraz z uzasadnieniem składa się na piśmie nie później niż do dnia 30 września danego roku szkolnego.
    6. Rada pedagogiczna rozpatruje wniosek nie później niż do dnia 15 października danego roku szkolnego.
    7. Dyrektor Szkoły niezwłocznie informuje na piśmie rodziców albo pełnoletniego ucznia o wyrażeniu przez
    radę pedagogiczną zgody na realizowanie przez ucznia obowiązkowych zajęć edukacyjnych w ciągu dwóch
    kolejnych lat albo niewyrażeniu takiej zgody wraz z podaniem przyczyny.
    8. W przypadku wyrażenia zgody na realizowanie obowiązkowych zajęć edukacyjnych w ciągu dwóch kolejnych lat,
    uczeń nie jest klasyfikowany w pierwszym roku realizacji tych zajęć.

Rozdział VIII
Wyróżnienia

§ 32.
    1. Uczeń może otrzymać promocję (ukończyć szkołę) z wyróżnieniem.
    2. Warunki i zasady przyznawania wyróżnień uczniom ustala rada pedagogiczna biorąc pod uwagę opinie Rady Rodziców.
    3. Rada pedagogiczna może w porozumieniu z Radą Rodziców ustanowić nagrody a także odznaki dla uczniów
    wyróżniających się osiągnięciami, ustalając wzór odznaki oraz zasady jej przyznawania.
    4. Uczeń wyróżniony otrzymuje świadectwo z biało - czerwonym, pionowym paskiem i z nadrukiem „z wyróżnieniem".
    5. Uczeń, który w wyniku klasyfikacji rocznej uzyskał ze wszystkich zajęć edukacyjnych średnią ocen
    co najmniej 4,75 i co najmniej bardzo dobrą ocenę z przedmiotu głównego oraz co najmniej dobre oceny
    z pozostałych obowiązkowych zajęć edukacyjnych, otrzymuje promocję do klasy programowo wyższej z wyróżnieniem.
    6. Uczeń, który w wyniku klasyfikacji końcowej uzyskał ze wszystkich zajęć edukacyjnych średnią ocen
    co najmniej 4,75 i co najmniej bardzo dobrą ocenę z przedmiotu głównego oraz co najmniej dobre oceny
    z pozostałych obowiązkowych zajęć edukacyjnych, kończy Szkołę z wyróżnieniem.

Rozdział IX
Postanowienia końcowe

§ 33.
    1. Szkoła prowadzi dokumentację stwierdzającą przebieg nauki ucznia, w szczególności:  dziennik lekcyjny,
    arkusz ocen, protokoły zebrań rady pedagogicznej, protokoły egzaminów.
    2. Okres przechowywania tych dokumentów oraz ich wzory a także wzory świadectw szkolnych określają
    drębne przepisy.
    3. Oceny ustalone w wyniku klasyfikacji rocznej należy zanotować w dokumentacji szkolnej w pełnym brzmieniu.
    4. Oceny okresowe i roczne z przedmiotów nauczania oraz przeprowadzonych egzaminów wpisują pismem ręcznym
    (w dzienniku i arkuszu ocen) nauczyciele tych przedmiotów, a w przypadkach szczególnych, na polecenie
    dyrektora szkoły, oceny wpisuje nauczyciel przedmiotu głównego lub inny nauczyciel.
    5. Pomyłka w arkuszu ocen ucznia musi być sprostowana przez nauczyciela wpisującego ocenę, potwierdzona
    jego własnoręcznym podpisem oraz opatrzona parafą dyrektora szkoły.

§ 34.
    1. Świadectwa szkolne uczniów sporządzane są z wykorzystaniem programu komputerowego. Dopuszcza się
    wypisywanie świadectw pismem ręcznym. Świadectwa wypisuje wówczas nauczyciel przedmiotu głównego.
    2. Przedmioty nadobowiązkowe wpisuje się w arkuszu ocen i na świadectwie szkolnym tylko wtedy jeżeli
    uczeń otrzymał z nich oceny pozytywne.
    3. Na świadectwie szkolnym można odnotować szczególne osiągnięcia ucznia.
    4. Świadectwo szkolne opieczętowane okrągłą pieczęcią podpisuje własnoręcznie nauczyciel wypisujący
    świadectwo i dyrektor szkoły.
    5. Wystawianie duplikatów świadectw szkolnych, odpisów i zaświadczeń oraz poświadczenie tych dokumentów
    dla celów obrotu prawnego z zagranicą regulują odrębne przepisy.
    6. Świadectwo promocyjne absolwentów szkoły kontynuujących naukę na innym instrumencie zawiera wyłącznie
    oceny z przedmiotów obowiązujących w bieżącym cyklu nauczania. Świadectwo ukończenia szkoły w zakresie
    gry na innym instrumencie zawiera łącznie ocenę z przedmiotu głównego oraz oceny uzyskane przez ucznia
    z pozostałych przedmiotów w poprzednim cyklu nauczania.

§ 35.
W przypadkach nie objętych Ocenianiem Wewnątrzszkolnym ostateczną decyzję podejmuje dyrektor szkoły po
zasięgnięciu opinii rady pedagogicznej.

§ 36.
    1. Zmiany w Ocenianiu Wewnątrzszkolnym zatwierdza rada pedagogiczna.
    2. Ustalenia szczegółowe dotyczące danych zajęć edukacyjnych zawarte są w Przedmiotowych Zasadach Oceniania.